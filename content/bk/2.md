---
title: "קהילה של התפתחות"
date: 2017-10-17T15:26:15Z
draft: false
weight: 40
---

הקהילה שלנו היא קהילת התפתחות שמספקת מרחב בטוח ללימוד חווייתי והתנסות. לפעמים אנחנו תקועים בנושא מסוים בחיים, ואין לנו מקום בטוח שבו אנחנו יכולים לתרגל בו בהדרגתיות. לדוגמה, אם למישהו יש קושי להתחיל שיחות (על רקע רומנטי, או בכלל), והוא תקוע בדפוס הזה, הוא זקוק למקום שבו הוא לא ירגיש לחץ וקושי אלא מקום מכיל ותומך שבו הוא יכול לפתח בהדרגה את הכישורים שהוא זקוק להם, ואז להביא אותם לעולם האמיתי.

חלק מרכזי שחסר בחלק מהמסגרות הקיימות של התפתחות אישית (כגון קורסים) הוא החלק של נתינה ושירות. אי אפשר להתפתח לדרגה אנושית גבוהה מבלי לשלב את האספקט הזה בחיים שלנו. לצאת מעצמך ולפעול כדי להעניק ולתרום לאחרים. ההשתתפות בקהילה מאפשרת הזדמנויות רבות לכך.   

כל אחד באירגון יכול למצוא אנשים בשלבים שונים להיות איתם באינטראקציה:
אנשים בשלב מתקדם יותר, שיהיו מורים ומאמנים שלך
אנשים בשלב פחות מתקדם ממך, שאתה תהיה מורה ומאמן שלהם
אנשים בשלב דומה לשלך, שותפים לדרך, איתם אפשר להתייעץ ולהחליף רשמים.

