---
title: "חיבור לקהילה ערכית"
date: 2017-10-17T15:26:15Z
draft: false
weight: 20
---

בהשקפה שלנו, אפשר לחיות חיים מתוך תחושה מלאה של סיפוק ומשמעות רק אם פועלים יחד עם אנשים נוספים במסגרת של קהילה שמבוססת על השקפה ערכית-רוחנית. 

החברות בקהילה עונה על צורך חשוב שיש לנו - השתייכות לשבט. היא מאפשרת לנו להתחבר למשהו גדול מעצמנו - לקהילה עצמה, לפילוסופיה הרוחנית שלה, ולהסתובב בעולם עם תחושת שליחות עמוקה לעזור לזולת ולשפר את העולם על בסיס הערכים שחברי הקהילה דוגלים בהם. לפעול וליצור לא רק לטובת עצמנו אלא גם לטובת החברים האחרים בקהילה ובעולם. הפעילות המעשית עוזרת לעבור מרמת התאוריה והאידאלים לרמת ההגשמה והמימוש. אפשר להצליח לעשות דברים גדולים בעולם רק בעזרת שיתוף פעולה ערכי ומאורגן היטב של הרבה אנשים.

פעילות במסגרת קהילה כזו מחזקת את האינדיבידואל - הוא יכול לקבל הקשבה, הכלה, הבנה, עידוד, תמיכה, עזרה, עצה, סיעור מוחות, השראה, ותחושת חיבור ושייכות. לא להרגיש שהוא מתמודד לבד עם בעיותיו אלא יש קבוצה של אנשים שעוזרים לו. ויותר מכך - הם שותפים לערכים החיוביים שהוא מאמין בהם, וכך עוזרים לו לחזק את יישומם בחיי היומיום. "מדביקים" זה את זה באמונה שזה אפשרי ובידע המעשי איך לבצע זאת. עוזרים זה לזה לפרוץ את התקיעות שאנשים רבים מרגישים בחייהם בתחומי החיים כגון זוגיות, קריירה, ובריאות, ובתחושת המשמעות הכללית.
